# SoftwareDesign
Het ontwerpen van programma's met onder andere het Pseudocode Programming Process

Als programmeur moet je vaak een programma ontwerpen of aanpassen om een probleem op te lossen. Meestal betekent dat twee uitdagingen. De tweede uitdaging is dat je de commando's van een programmeertaal moet kennen, en de tools die je nodig hebt om een project op te zetten (een IDE, servers, version control, etcetera.) Het grootste deel van opleidingen tot programmeur wordt daaraan besteed.

Maar de eerste stap is het bedenken van hoe je de oplossing zou aanpakken. Als het ontwerpen van software soms kan aanvoelen als het schrijven van een brief in het Chinees, waarbij de programmeertaal Chinees is, kan de echt moeilijke stap zijn het schrijven van de Nederlandse versie van die brief. Hoe pak je dat aan?

Hoe langer je software schrijft, en hoe meer verschillende problemen je hebt aangepakt, des te makkelijker het is kleine problemen op te lossen zonder diep te hoeven nadenken, net zoals veel Nederlanders Engels kunnen spreken zonder eerst aan de Nederlandse woorden te hoeven denken. Maar zelf merk ik dat ik bij voor mij nog nieuwe of ingewikkelde problemen ook moet nadenken, en een oplossing beschrijven.

Een formele naam hiervoor is het Pseudocode Programming Process (PPP), zoals beschreven door Steve McConnell in "Code Complete"

Het houdt in dat je
1) het probleem opsplitst in stappen. Bijvoorbeeld als je een reis naar Japan plant, dat je eerst kijkt wanneer je vrij hebt, dan een reisgids koopt om te bekijken wat je wilt zien, dan vliegtickets boekt, dan hotels boekt, enzovoorts. Op dat moment hoef je nog niet alles te weten (bijvoorbeeld WELKE reisgids je gaat kopen), maar je hebt dan in elk geval een grof stappenplan op papier.
